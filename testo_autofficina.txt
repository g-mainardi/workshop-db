La compagnia DB-Garage possiede una autofficina e richiede la realizzazione di un database per realizzare la gestione di clienti, dipendenti e delle loro interazioni, ovvero riparazioni e compravendite di automobili nuove o usate.
Vengono di seguito analizzati aspetti caratterizzant¬¬¬¬i del dominio.
Di ogni utente del portale (cliente o impiegato) si vogliono memorizzare:
codice fiscale, nome, cognome e data di nascita. 
I dipendenti si differenziano in base al reparto di appartenenza, che può essere quello di riparazioni o quello di compravendita.
Il primo formato da meccanici ed il secondo da agenti automobilistici, di entrambi si vuole memorizzare la retribuzione oraria.
Ogni riparazione ad una determinata automobile coinvolge uno o più meccanici per ciascuno dei quali deve essere tenuta traccia del numero di ore dedicate.
Inoltre, il sistema deve considerare gli eventuali pezzi di ricambio utilizzati che sono individuati da casa produttrice, modello di riferimento, descrizione del pezzo e costo.
Il costo totale di ciascuna riparazione deve essere calcolato tenendo conto delle ore impiegate di ciascun meccanico e dell’utilizzo di eventuali pezzi di ricambio.
Le automobili sono identificate da modello, casa produttrice, cilindrata, data di produzione e targa per le auto usate.
Ciascun veicolo può essere oggetto di molteplici attestati di proprietà con il suo utente proprietario.
Ogni transazione nel reparto compravendita viene effettuata da un agente automobilistico con un cliente e riguarda uno specifico veicolo, di essa si vogliono memorizzare se sia acquisto o vendita e prezzo concordato.

La base di dati deve mantenere in memoria sia la data di inizio che la data di fine di ogni riparazione effettuata e di ogni attestato di proprietà (se ancora in vigore non ha data di fine).




